<section class = "paragraph">
<p>Van nálunk egy mondás, amit az idősebb generáció hajtogat mindig. Úgy szól, hogy „Primeriaban minden nap napsütéses.” Vannak napok, amikor el akarom hinni, hogy tényleg így van, de ma közel sem így éreztem. </p>
<p>Késve érkeztünk a társammal Daniel Rodriguezzel a helyszínre, a reggeli kávémnak macskaszar íze volt és, ha ez nem lenne elég ahhoz, hogy egy nap elbaszódjon még az a bájgúnár Alejandro Negro is ott volt azzal a geci mosolyával a szája szélén. Mióta az örsön vagyunk fej fej mellett haladunk a lekapcsolt bűnözők számában és a felgöngyölített bűnesetekben, de az utóbbi időben mióta a főnök elhintette, hogy lassan nyugdíjba vonul azóta nagyon belehúzott. „El Instinto”, így hívják csak az utcákon, mert félelmetes szimata van. A kihallgatások során azt, hogy igazat mond-e a vádlott, vagy sem két keresztkérdésből már tudja. Azonban engem a bárgyú mosolya és a folyamatos kedveskedése nem fog megvezetni. Láttam már, amikor hirtelen felindulásból eltörte valaki négy bordáját, mert az éppen nem akart beszélni. Ismerem a hozzá hasonló embereket.</p>
</section>
<div class = "quote">
    <p>-	De Casa, Rodriguez! Szép jó reggelt kívánok nyomozó urak <a>– mondja gúnyos, ámde mégis nyájas hangnemben, fülig érő mosollyal Alejandro.</a></p>
    <p>-	Negro nyomozó <a>– biccent illedelmesen Rodriguez.</a></p>
    <p>-	Alejandro <a>– nyögöm ki a nevét, próbálkozva, hogy a megvetés legapróbb szikrája se hallatszódjon a hangsúlyomon. </a></p>
    <p>-	A főnök már bent vár titeket, na meg a halott transzi, akit a kápolnában találtak. <a>– mondja kicsit elcsukló hangon Alejandro.</a></p>
</div>
<section class = "paragraph">
Amikor belépünk a kápolna kapuján megpillantjuk a padlón a saját vérébe belefulladt hölgyet, illetve fölötte az egyik kezével a szemét takaró, másikkal a csípőjét támasztó rendőrfőnökünk, Gabriel Herrerot.</p>
</section>
<div class = "quote">
<p>-	Fiúk <a>– szól a könnyeivel küszködve –</a> egy angyal ment el ma közülünk. Nézzétek milyen csodálatos teremtmény volt, ki tehet ilyen szörnyűséget, ilyen kegyetlenséggel.</p>
</div>
<section class = "paragraph">
<p>Valahogy mindig különösen megviselte, ha transzvesztitákkal történt valami, ezt sosem értettük igazán.</p>
</section>
<div class = "quote">
<p>-	Itt van a tiszteletes atya? <a>– teszem fel a kérdést megtörve, szomorú dünnyögését a Herrero kapitánynak.</a></p>
<p>-	A Padre ledőlt aludni, szegényt nagyon megviselte ez a haláleset, de nyugodjatok meg srácok én minden kérdést már feltettem, hogy nektek könnyebb legyen a nyomozás. <a>– mondja utánunk belépve ismét a szokásos nyájas, mégis gúnyos hangsúlyával Alejandro.</a></p>
<p>-	A helyszínelők is végeztek, nem tudom mi az apátok faszát csináltatok ilyen sokáig, de zárórára futottatok be fiúk és ez nem az első ilyen alkalom <a>– teszi hozzá a kapitány.</a></p>
</div>
<section class = "paragraph">
<p>Bevallom szarul éreztem magam, nem késtünk volna, ha nem választanám az önpusztítást minden áldott este. Nem is magam miatt, hanem Daniel miatt érzem ezt a nyomasztó érzést a mellkasomban, mert tudom, hogy ő egy jó gyerek és jó nyomozó. Nagy reménye ő a mi kis másodrangú egységünknek, amikor pedig mellém került ő volt a leglelkesebb partner, akit az ember kívánhatott magának, mert akkoriban még felértem, ahhoz a hírnévhez, ami keringett rólam. Mára csak egy levedlett árnyékának érzem magam, a megfáradt tegnapi énemnek. A kölyök viszont ennél jobbat érdemel. Utálom kimondani, de Alejandro mellett jobb helye lenne, mert tudom, hogy az én sztorim nem fog szépen végződni.</p>
<p>Miután magunk is szemügyre vettük a helyszínt és visszaértünk az örsre Herrero már hívatott is az irodájában. </p>
</section>
<div class = "quote">
    <p>-	A laborosaink Señorita Lopez, az előző héten felakasztott transznemű hölgy szervezetében rengeteg kokaint találtak. Ami amúgy nem bír a mi kis városunkban túl nagy hírértékkel, de ezt ti is tudhatjátok. Azonban nem hétköznapi anyag volt a hölgynél, hanem a „foto de pies.” </p>
</div>
<section class = "paragraph">
<p>Ahogy Herrero ezt kimondta megfagyott a levegő a szobában.
</section>
<div class = "quote">
    <p>-	Uram, honnan lehetünk biztosak, hogy ez foto de pies <a>– kételkedett Daniel</a> – hiszen mindannyian tudjuk, hogy a Reinas már nem tudja gyártani mióta…</p>
    <p>-	Mióta a készítőjét és a bandáját a La Plaza de Marcello Varados lelőttük. <a>– Fejezem be Daniel mondatát.</a></p>
    <p>-	Inkább nevezném kivégzésnek <a>– teszi a mondatom elhangzotta után egyből hozzá Daniel, miközben a vállamnál kissé tolakodóan kezd nyomni.</a></p>
</div>
<section class = "paragraph">
<p>Alejandro peckesen kihúzott háttal besétál az irodába, behajtja az ajtót, majd az asztalra dob egy mappát. 
</section>
<div class = "quote">
<p>-	Az van, hogy a mai holttest zsebében is feltehetően foto de piest találtunk. Még egy halott travi, egy hét leforgása alatt. <a>– miközben ezeket az információkat megosztja velünk Alejandro, ő az asztalra ül és beleharap a főnök asztalán található almába.</a></p>
<p>-	Amennyiben és csak akkor, ha a laborvizsgálat bizonyítja, hogy  ez foto de pies, ha és kiemelem még egyszer, hogy ez csak feltételes mód <a>– ellenkezik Daniel, pont addig a pillanatig, amíg ki nem nyitja az asztalra dobott aktát.</a> – Ez nem lehet.</p>
<p>-	De Daniel, ezeket a fotókat a kápolnában, található Jézus Krisztus-szoborban található rejtett kamera készítette <a>– veszi vissza a szót Herrero –</a> Piedro atya üldözési mániája az adománydobozból lopó suhancoktól elvezetett minket a bűntény megoldásához ideje korán. Azt viszont nem gondoltuk, hogy ez egy új ügyhöz fog vezetni minket. Uraim, amint a képeken látható a tettes, El Boglár él. Nem csak, hogy újra gyártják a foto de piest, de személyesen számol le azokkal, akik tartoznak neki. Alejandro először információt gyűjt El Boglár hol létéről Cornelio la Travesuratól, hiszen ő a legtöbb információval rendelkező személy a városunkban. Christian, Daniel ti pedig egyenesen del Domingohoz mentek, hogy tudassátok a Reinas valamiben sántikál és El Boglár visszatért.</p>
</div>
<section class = "paragraph">
<p>Két halott travi, egy megint kialakuló faszméregető verseny, hiszen szorosan kell együtt dolgoznunk Alejandroval, ráadásul kiderül, hogy a rendőrkarrierünk eddigi legnagyobb mészárlását csak az az ember élte túl, akinek a legnagyobb kárt okoztuk, ami magába vonzza, hogy ebből ismét vérfürdő lesz…Hát igen, Primeriaban minden nap kibaszott napsütéses.</p>
</section>